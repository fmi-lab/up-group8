02.11.15
1. Напишете функция, която намира най-големия общ делител чрез алгоритъма на Евклид.
2. Напишете функция, която за дадено положително число, проверява дали то се дели на 3.
3. Напишете функция, която заменя дадена цифра на положително число с друга. Пример: 342442 4 6 -> 362662.
В следващите задачи под създаване на масив с n елемента, където n е число, въведено от потребител, ще разбираме предварително създаване на масив с достатъчен брой елементи, след което прочитане на числото и напред в програмата използване първите n на брой елемента от вече създадения масив, ако n <= фактическия размер на вече създадения масив. Ако n > фактическия размер на вече създадения масив, прекратяваме изпълнението на програмата или продължаваме да четем въведено число, докато числото не удовлетвори нашите изисквания, тоест да е по-малко или равно от размера на създадения масив.
1. Да се прочете въведено цяло положително число n и да се създаде масив от цели числа с n на брой елемента. След това се четат въведени n на брой числа, с които се запълва масива.
а) да се определят и изведат най-голямата и най-малката стойности, срещани в масива;
б) да се определят най-голямата, втората по големина, най-малката и предпоследната по големина стойности от масива и да се изведат.
2. Да се прочете въведено цяло положително число n и да се създаде масив от цели числа с n на брой елемента. След това се четат въведени n на брой числа, с които се запълва масива. Въвежда се още едно цяло число.
а) да се определи среща ли се въведеното число в масива и ако да, колко пъти;
б) ако числото се среща в масива, да се определят и отпечатат всички позиции, на които то се среща.
3. Да се прочете въведено цяло положително число n и да се създаде масив от реални числа с n на брой елемента. След това се четат въведени n на брой числа, с които се запълва масива. Да се определи средно аритметичното число от елементите на масива, след което да се определи кой от елементите на масива е най-близък по стойност до средно аритметичното. След това да се създадат два нови масива и в единия от тях да се запишат всички елементи от първоначалния масив, които са по-малки от средноаритметичното, а в другия – останалите. Да се отпечатат новите масиви както и елемента, най-близък по стойност до средно аритметичното.
4. Да се определи дали даден масив е огледален спрямо средата си (средата е елемента в средата на масива, ако елементите са нечетен брой, или “разделителя” между последния елемент от първата половина
и първия от втората половина, ако елементите са четен брой).Огледални спрямо средата са масивите с елементи 1, 3, 7, 5, 7, 3, 1 и 100, 10, 1, 1, 10, 100.
5. Сортирайте масив чрез метода на мехурчето (bubble sort).
6. Сортирайте масив чрез selection sort.
